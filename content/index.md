---
title: "Detta är jag"
---
Min me-sida i kursen oophp
=========================

[FIGURE src="image/klipp_ronneby.jpg?w=400" class="right" caption="Ted och Bella efter besök hos 'Klippenea'"]

Jag heter Magnus Danielsson. Första läsåret på BTH går mot sitt slut. Vissa kurser har gått bra och vissa kurser har gått. På något sätt har vi lyckats pricka in ihängande förkylningar och andra otrevliga sjukdommar som hör vintern till. Det två figurerna till höger kämpar på och tycker nog pappa ska sluta sitta vid datorn så mycket som han gör. Några veckor till innan sommaren tror jag vi klarar av allihopa.

Mina första år tillbringade jag mestadels i Johannishus då jag bodde där till -95. Första datorn jag hade fick sitt hem i mitt rum. En Commodore 64 med bandstation. Hur fränt som helst! Fick man låna hem spel av någon så satte man kasetten i sin stereo och kopierade över hela bandet till ett nytt band. För att justera bandet till läshuvudet i C64:ans bandstation, minns jag att vi satte på flera lager frystejp på utvalda ställen på banden. Nästa dator var en Pentium 100 MHz. Efter många datorer, några köpta via föräldrarnas jobb vilket var vanligt på den tiden, så har jag nu min första mac. En Macbook Pro som jag försöker lära mig. Jag är rätt så nöjd än så länge måste jag säga.

Jag läste en KY-utbildning för länge sedan. Systemteknik Data-/Tele-kommunikation. Där läste vi några veckor C++ och lite Java. Inget som jag minns så mycket av men jag minns det var rätt kul att skapa egna "program" som faktiskt fungerade. Det är väl där någonstans programmering påträffades för första gången.

Jag har mest jobbat inom mobil-branchen efter det. Telenor/UIQ/3GIS/Huawei har varit några av mina arbetsplatser. Jag har jobbat mycket som "drivetestare" på 3GIS och Huawei och mycket inom support samt lite testning/validering.

/Magnus
